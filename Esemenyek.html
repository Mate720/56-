<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Események</title>
    <link rel="stylesheet" href="esemenyek.css">
</head>

<body>
    <header>
        <nav id="navBar">
            <h2 class="logo"></h2>
            <ul>
                <a class="nav_links" href="index.html"> <li>Főoldal</li></a>
                <a class="b" href="Esemenyek.html"> <li>Események</li></a>
                <a class="c" href="eredmenyek.html"> <li>Eredmények</li></a>
            </ul>
        </nav>
        
    </header>

    <h1 id="center2">Az 56-os forradalom eseményei</h1>

    <div class="bevezetes">
        <p class="center"><strong>Október 22. – hétfő</strong> <br>
            Ezen a hétfői napon, a terv szerint, a szovjet hadsereg
            Vezérkarának megbízásából Malasenko ezredes egy „operatív
            csoporttal” Budapestre érkezett, hogy – a magyar Vezérkar
            bevonásával – a Honvédelmi Minisztériumból irányítsa a katonai
            műveleteket. Ezen a napon már készenléti állapot volt érvényben a szovjet
            hadsereg magyarországi alakulatainál. A Magyar Néphadseregnél
            szintúgy.</p>

            <p class="center"> <strong>Október 23. - kedd</strong><br>
            A délutáni budapesti tömegtüntetések még zajlottak, amikor a
            szovjet és magyar katonai alakulatokat riadóztatták, s éjszaka, több
            hullámban Budapestre indították „a rend helyreállítására” és a
            közben kitört „fegyveres felkelés” felszámolására.
            A tatai „Dózsa György Páncélos és Lövész Tiszti Iskola”
            parancsnoka, Lázár Tivadar ezredes is a Vezérkari parancs
            értelmében riadóztatta alakulatát, s még éjszaka Budapestre
            vonultak. A riasztás oly gyorsan történt, hogy még a laktanyán kívül tartózkodó,
            a városban lakó tisztek riadóztatására sem jutott idő. Így több mint
            száz tiszt reggel szolgálatba menve, a laktanyában értesült a
            változásról. A tataiak is olvastak a Szabad Népben (a párt – az MDP – központi
            lapjában) a pesti ifjúság tüntetési szándékáról és követeléseiről.
            Délután, este a Budapestről vonattal érkező tataiak adták hírül a pesti
            forradalmi eseményeket. A rádió mellett ülő tataiak ezekről nem
            hallottak. A városi tanács hangosbemondója is néma. A tataiak a 11-es éjszakai vonattal tértek haza. A vonaton egy Pestről
            utazó fiatalember tájékoztatta őket a Pesten történtekről. A Gerő beszédét otthon hallgató tataiak is elégedetlenkedtek,
            felháborodtak.</p>
            
            
            
            <p class="center"> <strong>Október 24. – szerda</strong><br>
            A Tatán hagyott tisztek és a maradék állomány László János
            szolgálatvezető őrnagy parancsnokságával kialakították laktanyájuk
            körkörös védelmét az „ellenforradalmárok” esetleges támadásának
            kivédésére. A laktanya tágas körzetében járőreik mindenkit
            igazoltattak. Reggel 7.45-kor a megyei honvéd kiegészítő parancsnokság
            utasítására Molnár Dániel százados, parancsnok riadóztatta a Tatai
            Járási Honvéd Kiegészítő Parancsnokság teljes személyi
            állományát, és 8.05-kor már „készenlétben” állottak.
            Parancsnokságuk a Hősök terén, a régi Járásbíróság emeletes, szép
            épületében kapott helyet, ahol 1956-ban a Tatai Járási Tanács, a
            Járási Ügyészség és Járási Börtön is működött. Így a kiegészítő
            parancsnokságnak ezen közintézmények katonai védő őrizetét is
            vállalnia kellett „a várható tömegmegmozdulás” miatt. Ezen a napon már a Tatai Járási Tanács hivatalában is készenléti
            állapot volt, mivel központi utasításra a tanácsi vezetőknek, pártfunkcionáriusoknak éjjel-nappal, állandó készenlétben és
            telefonügyeletben a tanácsházán, illetve a pártbizottság helyiségében
            kellett tartózkodniuk „a várható ellenforradalmi megmozdulások”
            megakadályozása végett. A középületek és fontos objektumok katonai védelmét is biztosítani
            kellett, mivel a rendőri állomány erre képtelen volt. Váradi Gyula
            vezérőrnagy távmondati parancsára a Baji úti 31. harckocsi ezred
            is megerősítette laktanyájuk védelmét, valamint őrséget küldtek a
            tatai járási és városi pártbizottsághoz, a tatai tanácsházához, a tatai
            és tóvároskerti vasútállomáshoz, a szőlőskerti bányász
            robbanóanyag raktárhoz, a rendőrséghez és a környék útjainak
            lezárásához a tatabányai honvédség kisegítésére. Reggel Tatán is izgatottan kapcsolták be a rádiót (már akinek volt). A
            rádióban nem szólt más, mint „tinglitangli zene, majd zavaros hírek a
            véres tüntetésről, ellenforradalomról.” „Aztán a rádió fasiszta bandáknak, fosztogatóknak bélyegzi a
            tüntetőket. Arról ad hírt, hogy egyes fegyveres csoportok ellenállása
            még tart. Harcok folynak.” – „A párt Politikai Bizottsága átalakult.
            Nagy Imre lett a miniszterelnök.” – Ez utóbbit a tataiak örömmel
            fogadták. – A nap bizonytalan várakozásban telt.</p>
            
    
            <p class="center"> <strong>Október 25. - csütörtök</strong><br>
            Kora reggel Tatabányán az MDP megyei első titkárától, Nagy
            Kálmántól Tóth Károly rendőr alezredes, a BM Komárom megyei
            Főosztályának vezetője (vagyis a megyei rendőr főkapitány) azt a
            feladatot kapta, hogy gondoskodjék a pártbizottságok fegyveres
            védelméről, valamint a megbízható párttag tartalékos tisztek sürgős
            behívásáról, felfegyverzéséről. Tatán a járási pártbizottság utasította Molnár Dániel kieg.
            parancsnokot negyven válogatott tartalékos tiszt azonnali behívására
            az oroszlányi városi tanács és pártbizottság megerősítése végett. A kieg. parancsnok délután lőszer-kiegészítést kért a Páncélos és
            Lövész Tiszti Laktanyából, amit fél órán belül meg is kapott.
            Este a tatai kőbánya robbanóanyag raktárához Tóth János
            alhadnagy két honvéd rajt vezetett fel őrségbe. A felsorolt helyi hatalmi intézkedésekre főként a forradalmi
            cselekmények elhárítása, a párthatalom önmentése végett került sor.</p>
            
            
            
        <p class="center"> <strong>Október 25. - csütörtök</strong><br>
            Tatán feszült figyelemmel hallgatják a rádiót. Pesten az utcai harcok
            folytatódtak. – Délben a rádió bejelentette Gerő Ernő leváltását. Majd
            percenként ismételte a bemondó: „Magyarok! Tegyétek ki a nemzeti
            színű zászlót!” S közben a Himnuszt játszották.
            - Hurrá” – ujjongtak föl a tataiak is. Szaladtak ki, hogy másokkal is
            közöljék az örvendetes hírt. Sokan nemzeti zászlót kerestek,
            szereztek, hogy kitűzhessék azt. Földpezsdültek a szívek. Az Eötvös József Gimnázium diákjai tüntetésre készülődtek. Ennek
            hírére a tatai MüM 311. sz. Vájártanuló Intézet igazgatója azt üzente
            a gimnázium tanári karának, hogy a vájártanulókkal szét fogja veretni
            a gimnáziumi tüntetést. Délután valakik vörös csillagokat vertek le városi épületekrőlMég ugyanez nap reggelén dr. Mészáros Gábor, a kórház szülész
            főorvosa táviratot fogalmazott Nagy Imre miniszterelnökhöz. A
            forradalmi tartalmú távirattal a kórház vezetősége nem értett egyet.
            A távirat mérsékeltebb változatát végül két vallási felekezet: a Tatai
            Római Katolikus Esperesi Kerület és a Komáromi Református
            Egyházmegye vállalták magukénak, és adták közösen postára.</p>
            
            
        <p class="center"> <strong>1956. október 26. – péntek</strong><br>
            Ezen a napon Tatán is kitört a forradalom. Itt is utcára tódult a
            fellázadt nép. Folytatódott a vörös csillagok leverése, és az idegen,
            szovjet elnyomás más jelképeinek elpusztítása, valamint a pártállam,
            a rákosista kommunista uralom helyi intézményeinek az elfoglalása.
            Mindezt pedig – Budapesthez hasonlóan - Tata városában is
            „forradalmi szereposztás” szerint tizen-huszonéves fiatalok, szegény
            sorsú munkásifjak hajtották végre.</p>
        </div>

    <footer id="footerBar">

        <h1>Copyright © 2021 Esemenyek. Minden jog fenntartva. All rights reserved.</h1>

    </footer>
</body>
</html>