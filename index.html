<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Forradalom</title>
    <link rel="stylesheet" href="style.css">
</head>
<body>
   <header>

    <nav id="navBar">
    <h1 id="logo"></h1>
        <ul>
            <a class="nav_links" href="index.html"> <li>Főoldal</li></a>
            <a class="nav_links" href="Esemenyek.html"> <li>Események</li></a>
        </ul>
    </nav>
    

    <h1>Bevezetés</h1>
<div id="bevezetes">
    <p class="a">


        Tata 1956-ban építészeti megjelenésben, a lakosság számában,
        összetételében és életmódjában jelentősen eltért a város jelenlegi
        állapotától. Még az 1945 előtti, ódon képét mutatta.
        Két, eredetileg különálló településből: Tatából és Tóvárosból állott. A
        két községet az Öreg-tó (Nagy-tó) és az Öreg-vár vizes-árkos tömbje
        élesen elhatárolta egymástól, s nem volt összeépülve, mint
        manapság. Bár 1938-ban közigazgatásilag egyesítették a két
        helységet, mindegyik élte tovább a maga hagyományos életét. A
        lakosságban erősen megmaradt a különtartozás érzése. Nem
        hivatalosan elterjedt volt a Tata-tóváros elnevezés, s a kettőséget
        mutatta a Tata I. és Tata II. megjelölés.
        Az egyesített Tatán a közintézmények vagy Tatán (Tata I.), vagy
        Tóvároson (Tata II.) kaptak helyet a két település meglévő, régi
        középületeiben, és ez az állapot az 1954-es várossá nyilvánítás után
        is alig változott.
        Ennek megfelelően 1956-ban is a vár melletti parkban lévő
        Eszterházy-kastélyban – tehát Tatán – működött a kórház.
        Szomszédságában, a Hősök terén lévő emeletes épületben a
        sebészet és a belgyógyászati osztály. Ezzel szemben, a tér másik
        oldalán állt a Járásbíróság tekintélyes épülettömbje. (Ez ma a Bláthy
        Szakközépiskola.) Benne kapott helyet a Tatai Járási Ügyészség, a
        Járási Börtön és a Tatai Járási Tanács is. Ez utóbbi miatt a
        Járásbíróságot a Fő tér 11. számú emeletes házába (a volt Úri
        kaszinóba) telepítették át.
        A Fő tér (Kossuth Lajos tér) másik sarkán, a régi Községházában
        találhattuk a Városi Tanácsot, a Főposta földszintes épületének
        szomszédságában. Tatán volt még a gimnázium és a vájáriskola.
        Tóvároson a Haranglábtól induló főutcán (az Ady Endre úton) a
        Kristály Szállóval átellenben foglalt helyet a Tatai Járási és Városi
        Rendőrkapitányság. Pár házzal lejjebb a Tó Mozi.
        Tóvároson az Angolparkból folyó patak mentén még léteztek a régi
        vízimalmok, egy-kettő üzemelt is. Itt dolgoztak a bőrgyárak, a
        szőnyeggyár, a cipőgyár, a faárugyár, a szeszgyár (Borforgalmi
        Vállalat) , a TEFU és mások.
        A tóvárosi temetőn túl találhattuk a vasútállomást, s még azon is túl a
        Dózsa György Lövész- és Páncélos Tiszti Iskola laktanyáját.
        Ezek az intézmények, de a fel nem soroltak is, mind több-kevesebb
        szerepet játszottak a forradalomban, amelyből szinte senki ki nem
        maradhatott.
        
        <br>
        
        A városban körülbelül 16 ezren laktak 1956-ban. Már nagyjából
        lezajlott a Rákosi és Pártja (az MDP) által végrehajtott nagy
        társadalmi átalakítás, „a szocializmus alapjainak a lerakása”, ez
        azonban a város képén nem látszódott.
        A tatai parasztnegyedben lakott a földművelő népesség. 1948-ban
        létrehozták a tatai Állami Mezőgazdasági Gépállomást, majd az
        „Augusztus 20.” Mezőgazdasági Termelőszövetkezetet, amibe
        többen beléptek, de számosan önálló gazdálkodók maradtak. A
        parasztságot nyomorba döntő „kötelező beszolgáltatás és begyűjtés”,
        valamint adózás miatt nőtt az elégedetlenségük.
        A város iparos és kereskedő lakosságából csak néhányan tudták
        önállóságukat megtartani. Műhelyeiket, üzleteiket államosították, őket
        szövetkezetbe kényszerítették, alkalmazottá vagy üzemi munkássá
        változtatták. Ezzel társadalmi helyzetük, családi létezésük is
        rosszabbodott.
        A „szocialista iparosítással” a tatai gyárak, üzemek munkáslétszáma
        növekedett. A közös munkában összetartóbbá, öntudatosabbá vált
        munkásság viszont az őket sújtó munkanormák, teljesítménybérek, a
        jobb élethez kevés családi jövedelem miatt morgolódott.
        A vállalatoknál, közhivatalokban egyre nőtt az irodai dolgozók száma.
        Jobb beosztáshoz, vezető munkakörhöz párttagság, a hatalom
        „elvszerű” kiszolgálása kellett. Így kialakult Tatán is egy párttól függő
        alkalmazotti réteg.
        Sok tatabányai vezető káder is szívesen lakott a szebb környezetű,
        jobb levegőjű Tatán. Tatáról viszont a bányákba, üzemekbe jártak be
        dolgozni Tatabányára a többnyire nehéz fizikai munkát vállaló tatai
        munkásemberek.
        
        <br>
        
        Ebben a régihez képest megváltozott társadalmi közegben zajlott le
        az 1956-os forradalom Tatán, a két közeli forradalmi központ:
        Tatabánya és Győr hatásától befolyásoltan, mégis sajátságosan.
        Tata városának a sors rendelése szerint meg kellett vívnia a maga
        forradalmát, kikerülhetetlenül. A város lakossága egyöntetűen,
        egyértelműen csatlakozott népünk-nemzetünk világraszóló,
        dicsőséges forradalmához, és forradalmi céljaink mellett lelkesen
        végig kitartott.
        
        <br>
        
        A forradalom idején Tatán – mint a mesében – hirtelen fölbuzdult
        lelkű lények gyűltek össze örömujjongva a Gonosz elűzésére,
        váratlanul bátor ifjak tűntek elő, egyik percről a másikra romantikus
        hősök támadtak, tisztes és bölcs férfiak álltak a nép élére, hogy jó
        útra tereljék a város megrontott életét.
        <br>
        
        Tatán a forradalom idején különleges események történtek, meglepő
        fordulatok váltották egymást, belesimulva az országos forradalom
        történetébe. A ránk maradt emlékek, adatok, dokumentumok alapján
        ezt próbálta megörökíteni az utókornak a krónikaíró.
        
        <br>
        
        Könyvünk szélvonallal jelölt szövegei és képes illusztrációi, valamint
        a Függelék dokumentumai a jobb megértést szolgálják.
    
    </p>
 </div>




   </header>



    
</body>
</html>